

Toyota Memorial Hastanesi, Toyota City, Japan ile ilgili Katie Anderson’un yazdığı 2 blog Yalın Enstitü’nün Hastane ve Sağlık konusuna yaklaşımını anlatması ve desteklemesi bakımından önem taşımaktadır. Biz bu 2 parça Blogu paylaşmayı süratlendirmek için İngilizce olarak sitemize koyuyoruz.

Bloglarda verilen bilgilerle Yalın Enstitü Yalın Hastane Yönetim Sistemi yaklaşımı bir birisinin aynısı ve birbirini tamamlamaktadır.

Toyota Memorial Hastanesi ile ilgili bir kısım bilgileri yukarıdaki bloglarla birlikte veriyoruz. Kısaca, Toyota Memorial Hastanesi 1938 yılında kurulmuş olup öncelikle Toyota personeline en kaliteli hizmeti vermek amacını taşımaktadır. Hastanede 1000 personel, 150 doktor görev yapmaktadır. 500 yatağı bulunmaktadır. Her gün 457 yatak doluluğu bulunmaktadır. Yalın Düşüncenin doğduğu Toyota Üretim Tesislerinde uygulanan Toyota Üretim Sistemi ile Hastanede uygulanan arasında dünyalar kadar fark olduğunu ilgilerin konuşmalarından anlıyoruz.

Toyota Memorial Hastanesine 16 ay önce atanan üst düzey danışman Hiroya Kamada-san’ın katılması ile Hastanedeki Yalın Yönetim Sistemi uygulamaları ivme kazanmış. Kamada-san’ın hastanenin Başkanına bağlı Proje Genel Müdürü olarak çalışmasından dolayı Hastanedeki etkisi yüksek. Bütün bunlara rağmen Kamada-san Hastanedeki işinin kolay olmadığını söylüyor. Çünkü konu olan belirli tekniklerin uygulanmasından ibaret değil. Bütün bir Yönetim Sisteminin Hastaneye uyarlanması söz konusu olduğu için öncelikli en önemli konu hastanedeki insan sisteminin bir bütün olarak yeni baştan kurgulanmasını, yeni ve bütünsel bir yönetim sistemini hayata geçirmek gerekiyor. Bunun için Hastane Başkanından başlayarak çalışanların, yöneticiler, doktorlar, hemşireler. teknik ve idari personelin yeni ve entegre bir yönetim biçimini içselleştirmeleri gerekiyor.

Kamada başlangıç olarak Toyota Yönetim Prensiplerinden SAYGI ve Takım Çalışması prensiplerinin bütün kadrolar tarafından samimi olarak benimsenmesi ve bütün çalışmalara aksettirilmesini gerektiğini söylüyor. Toyota Prensibi olarak Takım çalışmasının bütün çalışmalara yansıması isteniyor. Yöneticiler, Doktorlar, İdari asistanlar, hemşireler, eczane ve laboratuvar personelin tam bir ekip haline dönüşmeleri bekleniyor. Karşılıklı Saygının gerçekten çalışma iklimine hakim olduğu takım çalışmasının gerçekleştiği Hastane ortamında diğer bir Toyota Prensibi olan “Sürekli İyileştirme ve İş Başında Eğitim”Hastanedeki çalışma hayatının bir parçasını oluşturuyor.

Yine Toyota Prensiplerinden “Genchi Gembutsu” uygulaması gereği bütün yönetim takımının hemen her gün kliniklerde, işin görüldüğü alanlara gidip hadiseleri, olguları yerinde öğrenmeye önem veriliyor. Artık uzun toplantılar, yönetici odalarından hastane yönetimi alışkanlığına son veriliyor. nihayet sonuncu Toyota Prensibi, Çıtanın sürekli yükseltilmesi prensibidir. Hoshin Kanri denilen planlama ve yaygınlaştırma sistemi hastanede hayata geçirilmiş bulunmaktadır. Hoshin Kanri Yalın Enstitü’nün en önem verdiği Yönetim Sistemlerinin en başında gelmektedir. Liderin Planlama ve Uygulama Kılavuzu kitabını Enstitü’den temin edebilirsiniz.

Yukarıdaki prensiplerin Hastane Yönetim Sistemine dahil olması ile birlikte İnsan Yetiştirme, İş başında Eğitim yöneticilerin başlıca konuları haline geliyor. Zira çalışanlar istendiği kadar yetkin hale getirmeden istenilen sonuçların elde edilmesi hayal olmaktadır. Hastane Yönetim Sistemi İnsan Kaynaklarının etkin yönetimine dayanmaktadır. Yalın Hastane Yönetim Sisteminin temeli etkin İnsan Kaynakları yönetimine dayanmasıdır.

Japonya’daki hastanelerin Yalın Sağlık bakımından durumlarını araştıran Katie Anderson bu bakımdan önde giden Japon hastanelerinin isimlerini veriyor. Katie bu kısımda Amerika’daki bazı sağlık kuruluşlarındaki Yalın Yönetim Sistemlerinin çok ilerde olduğunu teyit ediyor.
Katie örnek hastane olarak verdiği hastanelerden Kyushu Adasında faaliyet gösteren Aso İizuka Hastanesi son birkaç yıldır Amerika’daki Virginia Mason Hastanesi ile işbirliği yaparak Toyota Üretim Sisteminin uygulanışını öğreniyor. İlgili hastanenin web sitesine girdiğinizde bu haberi okuyabilirsiniz.

Katie Anderson, Japonya’daki hastanelerin de ciddi mali sıkıntıları olduğunu ancak devlet yardımları ile ayakta durabildiklerini belirtiyor. Bunun dışında Hastane Yatış Süreleri diğer ülkelere göre daha fazla olduğundan bahsediyor. Üçüncü gerekçe olarak zaten üst düzeydeki kalite çıtasını yükselterek kalitenin ilk seferde ve her seferde doğru olarak gerçekleştirmenin gereğine vurgu yapıyor. Son gerekçe olarak Hasta Memnuniyeti önemli bir göstergeyi oluşturuyor.

Toyota Memorial Hastanesi Blog’una önem veriyoruz. Zira bu işin bir proje çalışması olmadığını, kliniklerde yapılacak kalite iyileştirme çalışmaları yapmak olmadığını vurguluyor. Önemli olan Hastane Yönetim Sistemini Yalın Prensipler çerçevesinde baştan sona oluşturmak ve entegre bir yönetim sistemini Hastane yönetim sistemine hakim kılmak gerekiyor.

Bu vesile ile Yalın Hastane Sağlık işinin bir Yönetim Sistemi olduğunu vurgulayarak Blog ile düşüncelerimi sonlandırıyorum.

Yalçın İpbüken

‘Beyond Heroes – Sağlık Sektörü için Yalın Yönetim Sistemi’ başlıklı kitabımızın bugün okuyucuların hizmetine sunulduğunu duyurmaktan büyük mutluluk duyuyoruz.

Türkçeye çevirisini yaparak Türk okurunun erişimine sunmak için uzun zamandır çalıştığımız kitap, bugün itibariyle gerek Yalın Enstitü web sitesinden ve gerekse kitapçılardan temin edilebilecektir. Yayına hazırlanması ve basımı Optimist tarafından yapılan kitabın, yayın haklarının alınmasından Türkçeye çevirisinin yapılmasına kadarki tüm aşamalar Yalın Enstitü önderliğinde gerçekleştirildi. Yayına hazırlanmasında birçok kişinin büyük emekleri geçen kitabın çeviri editörlüğü ise Prof. Dr. M. Ayberk Kurt tarafından yapıldı.

Sağlıkta Yalın uygulamaları Amerika Birleşik Devletlerinde başlatan öncü kuruluşlardan biri olan ThedaCare’in Yalın Düşünce ile tanışması, sağlığa uyarlayarak sağlık sistemlerinin dönüşümünü başlatması ve uzun yıllar öğrenerek, deneyerek, uyarlayarak radikal bir Yalın Dönüşüm gerçekleştirme öyküsünü içeren bu önemli kitabın, sağlık sektöründeki tüm aktörlerin faydalanacağı bir kitap olduğuna inanıyoruz.

ThedaCare’in Yalın dönüşümü başlatan CEO’su ve daha sonra kurulan ThedaCare Center for Healthcare Value Başkanı Dr. John Toussaint ve merkezin yöneticisi Helen Zak ile tanışıklığımız uzun yıllara dayanır. Dr. John Toussaint’ın önderliğinde başlatılan ve kitabın yazarı, ThedaCare Sağlık Siteminin eski CEO’su Kim Barnas tarafından kararlılıkla sürdürülen Yalın Dönüşüm öyküsü kısa bir süre içinde ThedaCare’in dışına çıkarak onlarca sağlık kuruluşuna, üniversite hastanelerine yayıldı ve hızla yayılmaya devam ediyor. ThedaCare’in bu çabası ve elde ettiği sonuçlar, zaman içinde Avrupa’ya da yansıdı. Son iki yıl içinde, Brüksel’de, ThedaCare öncülüğünde iki Avrupa Yalın Sağlık Zirvesi gerçekleştirildi.

ThedaCare’in Yalın Dönüşüm yolculuğu ve bu yolculuktaki deneyimleri, ThedaCare Sağlık Sistemleri ve Center for Healthcare Value tarafından yayınlanan üç farklı kitapta değişik yönleriyle ele alınmaktadır. Her birinin okuyucu için çok faydalı olduğuna inandığım bu kitapların listesi yazımızın ekinde yer almaktadır. Yalın Enstitü kitapları arasında yer alan “Yalın Hastane” ve Liderlik ve Yönetim Sistemlerini kapsayan kitaplarımız da yazımızın ekinde ayrıca tanıtılmaktadır.

Kitabın yazarı Kim Barnas, ThedaCare Sağlık Sistemi içinde yetişmiş, her kademede görev yapmış ve ThedaCare Sağlık Sisteminin CEO’luğuna yükselmiş bir yöneticidir. Bugün dağıtımına başladığımız bu kitabın akademik nitelikli bir kitap olmaktan ziyade, bu deneyimi de içinde barındıran pratik uygulamaları içermesi bakımından da önemli olduğu düşüncesindeyim. Beyond Heroes kitabı Günlük Standart Yönetiminin hemen bütün öğelerini ortaya koymakta ve daha da önemlisi hangi sıra ve etkileşimle uygulanması gereğini de açıklamaktadır. Bu yaklaşım kitabı didaktik bir teorik kitap olmaktan çıkarıp, günlük yönetim sistemine yönelik uygulamalarda bir rehber kitap haline getirmektedir.

Sağlık sektörü için yapılması gerekenin bu kitapta geçenleri kurumlarında harfiyen uygulamaktan ziyade, kitapta ortaya konan Günlük Hastane Yönetim Sisteminin bir kılavuz olarak kullanılması olduğuna inanıyorum. Öncelikle kitapta geçen yönetim sistemini unsurlarının, Türkiye’deki sağlık kuruluşlarının yönetimin sistemine uyarlanması, denenmesi ve hastanelerimizin Günlük Standart Yönetim Sistemini oluşturacak olan binaya tıpkı birer tuğla gibi sabırla tek tek dizilmesi gerekecektir. Sonrasında ise Günlük Yönetim Sisteminin baştan aşağıya, kliniklerden ofislere, polikliniklere, ameliyathanelere, eczanelere, laboratuvarlara, görüntüleme merkezlerine ve teknik birimlere, yerleşme biçimlerinden, yapılara ve enerji kullanımına kadar oluşturulması aşaması gelmelidir.

Sağlık kuruluşlarımız ve özellikle hastanelerimiz artık daha modern binalara, günün bütün modern tekniklerine, donanımına, teknolojisine hızla ulaşabilmekte ve bunları hastalarına sunabilmektedir. Ancak, hastalar ve hasta yakınlarını memnun oldukları; hastanelerde çalışan hekim, hemşire, sağlık çalışanı ve yöneticilerin memnuniyet duydukları bir çalışma ortamına kavuştukları, sağlık bakanlığı ve sosyal güvenlik kurumunu da mutlu edecek bir hastane yönetim sistemini oluşturabilmek büyük bir sabır, ekip çalışması ve liderlik becerisi gerektirmektedir.

Son 5 yıldır Yalın Sağlık ve Yalın Hastane konusu üzerinde çalışan Yalın Enstitü, ThedaCare Center for Healthcare Value kuruluşunun Türkiye’deki çözüm ortağıdır. Beyond Heroes kitabında adı geçen bütün konulara ilişkin teknik ve yönetsel eğitimler Yalın Enstitü ve uzmanlarınca gerçekleştirilmekte ve sağlık kuruluşlarına yalın dönüşüm yolculuğunda danışmanlık hizmeti vermektedir. Sağlık alanındaki dört kişilik çekirdek uzman ekibinin yanı sıra 40 civarında Yalın Saha Uzmanı ek destek verebilecek durumdadır. Çözümlerimiz arasında Amerika’ya ve Japonya’ya Study Mission organizasyonları da bulunmaktadır. Yalın Enstitünün Yalın Sağlık ve Yalın Hastane konusunda eriştiği uzmanlık deneyimi,  üretimin her sektöründe faaliyet gösteren referansımız olan kuruluşlardan teyit edilebilir.

Beyond Heroes kitabının sağlık sektörümüz için hayırlı olmasını, yeni ilişkilere, çalışmalara ve birlikteliklere yol açmasını diliyorum. Sağlık Sisteminde ve Hastanelerde çalışan bu konulara ilgi duyan herkesi sitemizin devamlı takipçisi olmaya davet ediyorum.

Yalın düşünce sistemini hastane yönetim sistemlerine uyarlama düşüncesinde olan tüm sağlık kuruluşlarımıza çalışmalarında başarılar diliyorum.

Yalçın İpbüken

Türkiye’de Yalın Sağlık veya Yalın Hastane’den bahseden herkes kliniklerdeki ya da bazı destek süreçlerde gerçekleştirilen noktasal iyileştirmelerden bahsediyor. Bazı sunumlarda ise kalite ve akreditasyon çalışmaları ön plana çıkıyor.

Yalın Enstitü Yalın Sağlık Ekibi olarak biz Bütünsel Yalın Hastane dönüşümünden yanayız ve bu yaklaşımı Yalın Dönüşüm Evi ile modelliyoruz. 25 yıla varan deneyimimize dayanarak arzulanan dramatik iyileşmelere ancak bu yaklaşımla ulaşılabileceğine inanıyoruz.

Yalın Enstitü olarak faaliyete geçtiğimiz 2002 yılından bu yana 400’den fazla Yalın şirket projesi gerçekleştirdik. Devam etmekte olan aktif şirket proje sayımız 50’nin üzerindedir. Yalın düşünce konusunda derin bilgi ve saha deneyimi olan 36 arkadaşımızla gerçekleştirmekte olduğumuz çalışmalardan elde ettiğimiz engin deneyimlerimiz bulunuyor ve bu deneyimi sağlık sektörüne ve hastanelerimize de yansıtabileceğimizi düşünüyoruz. Deneyimlerimize dayanan ve aşağıda sizlerle paylaştığımız Yalın Dönüşüm önerilerimizi dikkate alacağınızı ümit ediyoruz.

Zaman içinde web sitemizde yayınlayacağımız yazılarımız ile aşağıda kısaca özetlemekte olduğumuz önerilerimizin her birini gelecekte ayrı ayrı ve ayrıntılı biçimde ele alacağız.

Yalın Sağlık konusunda çözüm ortağımız olan ThedaCare Center for Healthcare Value Amerika’da Sağlıkta Yalın Dönüşüm’ün öncü kuruluşlarındandır. ThedaCare Center for Healthcare Value’in kurucusu, Wisconsin eyaletindeki ThedaCare hastaneler zincirinin eski CEO’su ve sağlık sektöründe yalın dönüşümün önde gelen uygulayıcısı bir hekim olan Dr. John Toussaint, aynı zamanda yalın düşünce konusunda önemli bir düşünür ve yazardır. Toussaint’ın kitapları Yalın Sağlık konusunda en çok satanlar listesindedir. ThedaCare Center for Healthcare Value, Ekim 2015 tarihinde ThedaCare’in öncülük ettiği toplam 11 sağlık kuruluşundaki Yalın Dönüşüm’den edinilen tecrübeyi belgeleyen 16 sayfalık bir makale yayınladı.1

Bu önemli makalede “Değere Odaklanmak, Değişimi Yaygınlaştırmak” ve “Sağlık Kuruluşlarında Dönüşümü Gerçekleştirmek için Sistem Yaklaşımı” okuyucuların faydalanacağı bir biçimde anlatılıyor. Bu özet niteliğindeki dokümanı daha iyi anlayabilmek için Dr. Toussaint’ın 2015 yılında yayınladığı “Management On the Mend2” kitabı ile Kim Barnas’ın 2014 yılında yayınlanan “Beyond Heroes3” Kitabını da derinlemesine okumanın faydalı olacağı düşüncesindeyiz. Bu kaynaklar sağlık sektörüne yönelik olarak hazırlanmış olmakla beraber, Yalın Enstitüler olarak benimsediğimiz ve uzun yıllardır emek verdiğimiz Yalın Dönüşümde Sistem Yaklaşımına destek veren çok önemli kaynaklardır. Bu kaynaklar yalın Enstitü olarak kuruluşumuzdan bu yana gerek düşünsel platformda gerekse uygulamada üzerinde çalıştığımız Yalın Dönüşüm Evi ve Dönüşüm Fazlarına destek verdiği gibi kapsamlı içerikleri ile yeni bir boyut da getirmektedir.

Aşağıda modellenen Yalın Dönüşüm Evi ve Yalın Dönüşüm Yol haritasına geçmeden önce bir nokta önemle vurgulanmalıdır. Bu önemli nokta, çalışmalara üst yönetim (yönetim kurulları, CEO veya Genel Müdürler, Tıbbi, Hasta ve Hemşirelik Hizmetleri direktörleri, vb.), İnsan Kaynakları ve Mali İşler Yöneticileri ile Bilgi İşlem sorumluları aktif olarak katılmadığı takdirde, arzu edilen sonuçları elde etmenin ve bu sonuçları sürdürebilir kılmanın mümkün olmayacağıdır.

Bu tespitten sonra artık Yalın Dönüşüm Evi’nin ışığında Yalın Dönüşümü başarı ile gerçekleştirebilmek için olmazsa olmaz noktaları özetleyebiliriz.
Yalın Yönetim Performans Sistemini Oluşturmak

1.Her şeyden önce Yönetici vasfını taşıyan bütün ilgililerin işbaşında zamanlarını nasıl yönettiklerini, toplantıları, kayıt altına almak gerekmektedir.

Yalın Yönetim Performans Sistemini Oluşturmak başlangıçta yöneticilerin önemli zamanlarını alacaktır. Gereken zamanı elde edebilmek için bütün baştan aşağıya tüm yöneticilerin harcadıkları zamanları kayıt altına almak gerekmektedir.

Bizim iddiamız, yöneticiler önemli zamanlarını israf etmektedirler. Kuruluşa fayda sağlamayan, Yöneticiyi etkin olarak görev yapmasını engelleyen, daha aşağıdakilerin yapmaları gereken veya bütünden yok edilmesi gereken toplantı ve diğer aktiviteleri kayıt altına almak ve kuruluş için zaaf yaratmadan zamanlarından asgari yüzde 15 civarında zamanı boşaltmalarını sağlamak gerekmektedir. Birinci adımda yapılması gereken bu çalışmayı tercihen 1 aylık bir zaman dilimi için yapmak, bu suretle bir ay içindeki değişik günlerin değişen aktivitelerini doğruya yakın tespit etmek gerekmektedir. Zamanını gözlem altına almak her yöneticinin şahsi sorumluluğudur. Yöneticiden beklenen yöneticinin yüzde 15 zamanını yeni yapacağı aktivitelere ayırmasıdır. Yönetici zamansızlıktan şikayet etmemesidir.

 

2.Kuruluş İçinde Toplantısız zamanı yaratmak

Bütün kuruluş içinde Çalışma günün ilk iki saatinde toplantı koymamak kuralını getirmek gerekiyor. Toplantısız süre, kuruluşun Yönetim Performans sistemi için olmazsa olmaz koşul.

Kuruluş içindeki toplantı Sistemini, toplantı kuralları ile birlikte yeniden oluşturmak gerekiyor. Bunun için Beyond Heroes kitabının 3.bölümündeki yöntemi uygulayabilirsiniz. Toplantılar sistemini Bütün Yönetim kademesi birlikte konuşarak ve tartışarak yeniden oluşturmak gerekiyor. Bunun için deneyimli bir üst düzey danışmandan destek almayı düşünmek gerekebilir.

Bazı önemli firmalar Yıllık Toplantı Sistematiğini yeni yıla girmeden belirliyor ve kurum içinde ilan ediliyor. İlan edilen toplantılara ilave edilecek yeni toplantının çok iyi düşünülmesi, herkesçe mutabık kalınması gerekiyor.

3.En alt kademeden itibaren Yönetim Kademelerini ve Organizasyon Şemasını Yeni baştan gözden geçirmek gerekiyor. Bu ayrı bir yazı konusudur.

Gemba diye ifade ettiğimiz Teşhis, Tedavi ve diğer hizmet hatlarının organizasyonu, görevlendirmelerin yapılması, iş standartlarının belirlenmesi, çalışanların ilk kademe yöneticileri dahil olmak tam olarak yetkinleştirilmeleri Kuruluş Yönetim Performans Sisteminin gereği gibi çalışması için önem taşıyor. Bu hayati kademenin en iyi şekilde günlük standart işlerini ilk seferde doğru olarak zamanında ve israf yaratmadan yapar hale gelmesi Yönetim Sisteminin aksamadan çalışması için hayati önemdedir. Bu seviyedeki Performans Kalitesi derece derece tüm yönetimin asli sorumluluğundadır. Kuruluşun ilk kademesinin görsel Performans yönetim sistemi aşağıda anlatılmaktadır.

4.Bu noktadan itibaren tarif edeceğimiz mekanizmalar Thedacare Hastanesinin oluşturduğu ve Beyond Heroes kitabının 27-30 sayfalarındaki tercümesinde yer alan 8 unsurdan oluşmaktadır. Kuruluşların kendi sistemlerini kendi ihtiyaçları doğrultusunda oluşturmaları gerekmektedir. Burada dikkat edilmesi gereken en önemli nokta her bir unsur diğeri ile bir dişliler sistemindeki gibi ilişkili olması, bir birini tamamlaması gerekmektedir.

Sadece belirli görev yığınını değil, sistem oluşturmak için nasıl her bir unsurun diğerlerine bağlandığını tarif ederek size büyük resmi çizmek isterim. Bunu, ThedaCare’in iş performans sisteminin açık yapısını ve unsurlarının nasıl birbirine kenetli dişliler haline geldiğini gösteren mühendislik çizimleri gibi düşünün.

    Durum Raporları. ThedaCare’de, biz bunu durum raporu toplantısı diye adlandırıyoruz ve bu sistemimizin en önemli dönüşebilir unsurudur. Kısaca “işin durumu”, genellikle orta kademe yönetici ve ilk kademe yönetici veya kliniğin başındaki kişi arasındaki bu görüşme, fırsatların ve engellerin iyileştirilmesi hakkındaki diyaloğa neden olmaya yönelik tek bir çalışma kağıdı üstünde bir dizi standart hale gelmiş sorular ile başlar. Çevredeki tüm hastanelerimizdeki farklı oyuncular ile her gün yüzlerce kez meydana gelen bu günlük, iş üzerine odaklı tartışma, iş performans sistemimizin temel taşıdır. Bunun amacı, zamanımızı planlayarak, gün içinde karşımıza çıkan problemler karşısında hazırlıklı olmaktır.
    Ekip Toplantısı. Her gün, her lider kendi ekibinin üyeleriyle iyileştirme, engeller ve devam eden projeler için fırsatlar hakkındaki konuşmayı genişletmek için baş başa vererek konuşur. Burası, bizim öğrettiğimiz ve uyguladığımız standart hale getirilmiş sorunu Planla-Yap-Araştır- Uygula döngüsü ve A3ler kullanarak çözümlediğimiz ve daha sonra sorunlar ve iyileştirmeler yoluyla çalışmak için bu araçları istihdam ettiğimiz yerdir.
    Varolan Standardı Yönetme. Değişmesinden veya başarısız olmasından korumak için, klinik ve liderlik süreçlerinin her ikisi için standart iş denetiminin düzenidir. Standart işi denetleme ya da gözlemleme yoluyla, en iyi uygulamaları yaymak için de çalışırız. Klinik veya yönetimle ilgili herhangi bir standart süreci sürdürmek zordur, bu yüzden denetim, iş performans sistemine ve her yöneticinin zamanıyla bütünleştirilmelidir. Bu, standart işin bir silah veya eleştiri olmadığını fakat işi yapmak için mevcut durumda en iyi bilinen yol olduğunu vurguladığımız noktadır. Standart iş en iyi uygulamadır ve çalışmayı denetlemek veya gözlemlemek, öğretmek ve rehberlik etmek için iyi bir yöntemdir.
    Sorun Çözme. Problemleri bilimsel yöntem ile çözmek için, A3’ü ve PYAU’yı (Planla- Yap- Araştır- Uygula) yol göstericimiz olarak kullandık. Fakat bu araçlar, ekiplere problemleri çözmelerinde rehberlik ettiği kadar, belirli bir problem için en iyi karşı önlemleri bulma konusuyla da ilgilidir.
    Şeffaflık. Görsel işyeri, alandaki hataların ekip başarıları gibi göründüğü bir yerdir. Böyle bir işyeri kurmak zordur fakat yeni fırsat aranırken herkesin gerçek duruma odaklanmasını sağlamak en iyi yoldur.
    Danışman Ekipler. Her yönetici için, uzmanlık alanlarındaki eksik yönlerini doldurmaya ve yeni bakış açıları sağlamalarına yardım etmesi için, danışmanlardan yönetim kurulu model takımı oluşturduk. Danışmanlar finanstan, insan kaynaklarından veya eczaneden olabilir ve bunlar o alan içerisindeki göstergelerin tüm performansından sorumludurlar. ThedaCare’de, “göstergeler”, iyileştirme ekiplerinin çalışmalarının çoğuna yol gösteren o alanın gösterge karnesindeki hedeflerine veya amaçlarına işaret eder. Her birim, klinik veya alan, şirketin esas amaçlarına bağlı olan göstergelere sahiptir. Genellikle, ekipteki her danışman alanlardaki göstergelerden birine sahiptir ve amaçlar doğrultusunda performansı etkileyen problemleri anlamakla sorumludur. Danışmanlar, yöneticilerin alanlarının içerisinden veya dışarısından olabilirler.
    Gösterge Karnesi. Her yöneticinin göstergelere karşı gidişatın takip edilmesini sağlamak için danışman ekip tarafından geliştirilen ve sürdürülen aylık gösterge karnesi vardı. Gösterge karnesinin çok önemli birkaç ölçümü, problemleri çözmek ve performansı iyileştirmek için derinlemesine odaklanmamıza yardımcı olur.
    Liderliğin Standart İşi. Kahramanlara karşı mevcut olan en etkili silah budur. Bir ilk kademe yönetici, orta kademe yönetici ya da üst kademe yönetici standart işi benimsediği zaman, takımına güvenilir ve hesap sorulabilir olduğunun sözünü verir. Standart iş, takımlara yöneticinin nerede ve ne zaman olacağını ve hangi soruları soracağını ve sorunlar süresince çalışmak için ne zaman müsait olduğunu anlatır. Toyota’ya göre, işin hassas unsurları her defasında aynı şekilde ve tekrarlayan bir döngüde yapıldığı zaman iş standart hale gelmiş demektir. Durum raporu hakkındaki görüşmelerimiz ve sorunlarımız makineleştirilmiş süreç gibi tam olarak zamanında veya tekrarlanabilir değildir, bu yüzden belki de standart işimizin, sabit program ve aktiviteler olduğunu söylemek daha doğru olur. Bununla birlikte biz iyileşmeye devam ediyoruz, amacımız ise iyileşme yönetiminin tekrarlanabilir ve güvenilir bir sistem olmasıdır.

Bütün bunlar şu şekilde birbirini tamamlıyor. İşin gidişatını, günlük planlamayı ve gelişmekte olan eğilimleri görmek için durum raporlarını kullanırız, günlük planımızı yaparız ve gelişmekte olan eğilimlere bakarız. Performanstaki eğilimlere baktığımız ve amaçlarımızla performansımız arasındaki eksikleri bulmak için standartları kullandığımız ekip durum toplantıları sayesinde konuşmalarımızı genişletiriz. Bu doğrudan problem çözümüne ve eksikleri kapatmak için bilimsel yöntemler kullanmaya yol açar. Durum toplantılarında toplanan bilgi ve problem çözümleri daha sonra şeffaflığa fırsat veren alan iyileştirme merkezinde ( bir poliklinik, bir yatan hasta birimi ya da bir finans ofisi) yayımlanır, böylece herkes gelişimleri takip edebilir. Danışman ekip, gelişimi takip etmek için alan iyileştirme merkezlerinin etrafında bir araya gelir ve ekibin performansını aylık gösterge karnesi aracılığı ile takip eden lideri bilgilendirir. Her düzeyde standart iş, herkesin doğru yolda kalmasını ve liderlik performansı için ölçülebilir standarda sahip olmamızı sağlar.

Yedi kelimeye düşürürsek, bu unsurlar insanları geliştirme, problemleri çözme ve performansı iyileştirme anlamına gelir.

5.Yukarıda kısaca ifade ettiğimiz Yalın Yönetim Performans Sistemini kurup gereği gibi çalışır hale getirebilmek için Üst Düzey Organizasyon Geliştirme Ofisine ihtiyaç bulunmaktadır. İncelediğimiz bir kısım çok başarılı kuruluşta böyle bir Üst Düzey Ofis bulunmakta, Yöneticilere Yalın Yönetim Performans Sisteminin işletilmesinde sistematik destek sunmaktadır.

Sonuç olarak, Yalın Hastane Dönüşümü günümüzün gerekliliğidir. Sistematik ve bütünsel yaklaşımından dolayı Diğer yaklaşımlarla karıştırmamak gereklidir. Yukarıda ifade ettiğimiz gibi belirtilen kitapları okumak, bahse konu Hastane Sağlık Sistemlerini araştırmak veya Yalın Enstitü ’ye başvurmakta yarar bulunmaktadır.

Konu ile ilgili yazılarımıza ilerde devam edeceğiz.

 

Yalçın İpbüken

Yalın Enstitü, Türkiye

1980’lerin sonlarında ortaya çıkan Yalın Düşünce* ve Uygulamaları genişleyerek bütün endüstriyel sektörlere yayılmış; 2000 yılından sonra da Sağlık ve Hastane Sistemlerinde gittikçe artan şekilde uygulanmaya başlamıştır. Sağlık harcamalarındaki artışlar, gerek hastaları ve yakınlarını, gerekse de Sağlık harcamalarını üstlenen Sağlık Kuruluşlarının ve Devlet Bütçelerinin kaldıramayacağı noktalara gelmiştir. Başta Amerika Birleşik Devletleri ve Kanada olmak üzere tüm dünya’da Yalın Düşüncenin sağlık sistemleri ve hastanelerde uygulaması her gün artmaktadır. Üretim alanında Toyota’yı örnek alan Toyota dışı gittikçe mükemmelleşen Yalın uygulamalar ortaya çıkmış ve çıkmaktadır.

Seattle merkezli Virginia Mason Medical Center ve Wisconsin, Appleton merkezli Thedarecare Center for Healthcare Value en iyi örnekler olarak kabul görmektedir. Her ikisi ile ilgili kitapların isimleri aşağıdadır.

Yalın Hastane konusunda köklü bir çalışma yapmak isteyen her kuruluşa, yetkiliye birkaç kitabı tavsiye ediyorum. Bu kitaplardan birisini veya bir kaçını okumadan veya Yalın Enstitü ile temas etmeden Yalın Dönüşüme başlamamanızı önemle hatırlatıyorum.

Bu Kitaplar: 1. Transforming Health Care:Virginia Mason Medical Center’s Pursuit of the Perfect Patient Experience; 2. Beyond Heroes, On the Mend, Potent Medicine.

Yalın Düşünce ve uygulamalarının, yukarıdaki koşullara cevap verebilen emsalsiz yaklaşım olduğunda bugün tüm dünyada yaygın mutabakat oluşmuştur. Yalın Enstitü Türkiye, Yalın Düşünce ile 1990 yıllarda tanışarak 2002 den bu yana 22 tecrübeli danışmanı ve proje lideri ile ülkemiz kuruluşlarına hizmet vermektedir. 16 ülkede kurulu kardeş enstitülerle Lean Global Networku* oluşturarak bilgi, metot ve deneyimini geliştirilmektedir. Yalın Sağlık, Yalın Hastane uygulamalarına özel ilgi göstermektedir.

www.lean.org.tr;  www.lean.org;  www.leanglobal.org ;  www.planet-lean.com

Yalın Dönüşüm Modeli Yalın Enstitülere özgün olarak John Shook’un liderliğinde kolektif ve sistematik çabanın ürünü olarak ortaya çıkmıştır. Günümüzdeki tehdit ve fırsatlarla ancak top yekûn Yalın Dönüşüm yolu ile başa çıkmak mümkündür. Yalın Dönüşüm Modelinin 5 önemli öğesi bulunmaktadır.

Yalın Dönüşüm Modelinin 5 Alanını ayrı ayrı ele almak, anlamak ve uygulamak gerekmektedir. Yalın Hastane Dönüşüm Modelini oluşturmak görevi Hastane Üst Yönetimine aittir.



Günümüzde kaliteli ve güvenli sağlık hizmetini etkin maliyetlerle hastalarına  sunmayı hedefleyen sağlık kuruluşları, hizmetlerinde “değer” kavramını ön planda tutmak zorundadırlar. Hasta açısından doğru ve yeterli sonuç yaratan sağlık hizmetinin uygun yer ve zamanda, ödenebilir bir bedelle, ilk seferde tam doğru sonuç yaratacak biçimde sunulması anlamını taşıyan değer kavramı, kökeni Toyota Üretim Sistemi’ne dayanan Yalın Düşünce’nin en temel unsurudur.

 

Yalın Düşünce ve Yalın Yönetim Sistemi, ürün veya hizmet yaratma süreçlerini israflardan arındırıp sadeleştirerek sunulan değeri mükemmelleştirmek amacını taşıyan kavram, sistem ve tekniklerin bütünüdür. Yalın felsefenin temelinde, Japonca’daki “kai: değişim” ve “zen: daha iyi” anlamına gelen kelimelerin birleşimi ile oluşan KAIZEN, yani “sürekli iyileştirme” ile   bu iyileştirmeleri gerçekleştirecek ve sonuçlarından faydalanacak olanlara, yani “insana saygı” iki temel unsur olarak yer alır. Kaizen kültüründe amaç küçük adımlar ve yaratıcı çözümlerle büyük yollar kat edilmesi ve işin sürekli geliştirilmesidir.

 

Sağlık kurumlarının “değer odaklı” sağlık hizmeti sunabilmesi ve  kurumsal gelişimin sürekliliğinin sağlanabilmesi için sağlık sektöründe görev yapan farklı meslek gruplarındaki çalışanların hepsinin yalın felsefe ve kaizen kültürünü özümsemesi ve yalın teknikleri öğrenerek bu teknikleri uygulama yetkinliğine ulaşması gerekmektedir.

 

Kaliteyi neyin oluşturduğu konusunda çok az görüş birliği vardır. Kaliteden bahsedildiğinde genellikle ürün ya da hizmetin kalitesini algılama eğilimi yaygındır. Yalın felsefede ise ürün ya da hizmetin kalitesi onu üreten “insanın kalitesi” ile doğru orantılıdır.

 

Ürün/hizmet yaratma süreçlerinin üç yapıtaşı olduğu ifade edilir: Donanım (Hardware), Yazılım veya Uygulama Kuralları (Software) ve İnsan (Humanware). Ancak “İnsan” faktörü yerine oturduğunda diğerlerinden de bahsedilebilir (1,2). Bu nedenle, yalın düşüncede ürünü veya hizmeti üreten insan faktörünün tüm süreçlere aktif katılımına ve bireysel gelişimlerinin desteklenmelerine önem verilir. Yöneticilerin de çalışanların iş yapış biçimlerini geliştirmeye yönelik çabaları desteklemesi ve teşvik etmesi beklenmektedir. Bu tarz bir yönetim anlayışı uzun vadeli bir bakış açısı ve genellikle de davranış biçimlerinin değişimini gerektirir (2).

 

Pek çok kurumda, çalışanlar fiziksel olarak işlerinin başında bulunmalarına rağmen, düşünsel ve motivasyonel açıdan zaman içersinde işlerinden kopabilmektedir. Bunun temel nedeni kurumun çalışanlarının fikirlerini ifade edeceği, kurumsal iyileştirme çalışmalarına katılabileceği ve kurum stratejisine katkıda bulunabileceği bir çalışma ortamı fırsatı yaratamamasıdır.

 

Yalın düşüncenin gücü, yönetimin çalışanların bireysel gelişimine sürekli yatırım yapması ve çalışanları sürekli iyileştirme çalışmalarında söz sahibi olmalarını sağlamasıdır. Bu sayede, bütün çalışanların tanımlanmış işlerini yapmasının yanı sıra yaptıkları işi sürekli olarak iyileştirmeyi düşündüğü bir ortam yaratılır. Böyle bir ortamın sürekliliğinin sağlanması ve yalın yönetim kültürünün yerleşmesi, çalışan-yönetici işbirliği içerisinde, liderin tetiklediği, sürekli iyileştirmede çalışanların desteğinin sağlandığı bir ortamda daha kolay olacaktır (3). Bu nedenle, yalın üretim sisteminde çalışanlardan yöneticilere tüm paydaşların önerisi dikkate alınır, uygun görüldüğünde uygulamaya sokulur ve öneri sahibi ödüllendirilir. Bu da işletmeye olan bağlılığı arttırır, çalışanın verimi artar (4).

 

Sürekli iyileştirmeye katkı sağlayan ve çalışanların gücünün kurum gücüne dönüştürülmesine yardımcı olan yöntemlerden biri öneri sistemleridir. Yalın uygulayıcısı kurumlarda gerçekleştirilen pek çok iyileştirmenin işletmedeki etkin öneri sistemi tarafından tetiklendiği bilinmektedir. Öneri sisteminde, önerilerin zamanında değerlendirilerek öneri sahiplerinin bilgilendirilmesi ve çalışanların önerilerin hayata geçirilmesi sürecine katılması önemlidir. Uygun görülen önerilerin uygulamaya konulmasıyla çalışanların motivasyonları güçlenir ve kuruma bağlılıkları artar. Toyota Yönetim Kurulu başkanı Eiji Toyoda bir röportajında: “Japon işçilerinin özelliklerinden biri, elleri kadar zekalarını da kullanmalarıdır. İşçilerimiz yılda 1,5 milyon öneri getirir ve bunların % 95’i uygulamaya konur. Toyota’nın atmosferinde iyileştirme isteği elle tutulacak kadar somuttur” demiştir.

 

Yalın, hastanelerin organizasyonu ve yönetim şeklini de değiştiren bir felsefedir. Yalın uygulayıcısı kuruluşlarda, liderin temel görevi çalışanlara koçluk yapmak ve çalışanların sürekli gelişimlerini sağlamaktır. Yalın düşüncede, sunulan hizmetin performansının, hizmeti sunan çalışanların toplam performansıyla; dolayısı ile yöneticinin başarısının da çalışanların hasta ve yakınlarına sundukları sağlık hizmetinin başarısıyla orantılı olduğu kabul edilir. Bu nedenle yalın liderler, sağlık hizmetinin sunumuna ilişkin sorunları belirleme, giderme ve geliştirme konusunda fikir ve önerilerin hizmeti bizzat sunan saha çalışanlarından gelmesi için gerekli ortamı sağlar. Yalın liderler sağlık çalışanlarının mesleki bilgilerini geliştirmelerini de destekler, iyileştirme fırsatlarını görmelerine yardımcı olur, işiyle ilgili gerekli kararları verme ve inisiyatif alma yetkisini tanırlar. Böylece çalışanların ‘işinin sahibi’ haline gelmesi sağlanır.

 

Yalın uygulayıcısı kurumlarda, işe alınan kişinin belirli süre çalışanların arasında çalıştırılarak hem oryantasyonu ve eğitimi sağlanır,  hem de insana saygıya dayalı kurumsal kültür öğretilir (5). Yalın yönetim sisteminde sağlık çalışanlarının güçlendirilmesi onlara verilen değeri ve saygıyı ortaya koymaktadır (6).

 

Özetle, yalın düşünce kurumun hiyerarşik dikey organizasyon yapısını yatay hale getirerek kurumdaki en alt düzeydeki çalışanlara söz hakkı verdiği ve  onların önerileriyle tüm  süreçleri sürekli geliştirdiği için demokratik, eşitlikçi ve katılımcı bir ortam yaratır. Böylesi bir çalışma ortamı kurumdaki tüm çalışanların kuruma aidiyet duygularının gelişmesini sağlar, çalışanlar her sabah işe heves ve heyecanla  giderler (7).

Morita’nın dediği gibi “Ne kadar başarılı, iyi, zeki veya usta olursanız olun, işinizin geleceği çalıştırdığınız insanların elindedir.” (4)

 

“Araba yapmadan önce araba yapacak insanlarımızı yetiştiririz.” (Toyota)

 

Büyük ozan Aşık Veysel’in dediği gibi aslında “dava insanlık davası”…

 

Zuhal Tuğutlu

Emekli Öğretim Görevlisi



Tüm dünyada sağlık konusu ciddi bir krizle karşı karşıyadır. Sağlığa olan talep, yaşam süresinin uzaması ve tedavi usul ve tekniklerinde gelişmelerden dolayı artmakta ve beraberinde de sağlık giderlerini kontrolsüz şekilde arttırmaktadır. Sağlık harcamalarındaki enflasyon ekonominin genel durumundaki artıştan 4-5 kat daha fazladır. Sağlık harcamalarındaki artışları bu şekilde sürdürmek dünyanın hiçbir yerinde mümkün değildir. Aynı zamanda hastanelerde birçok masrafın ve israfın gereksizce arttığı da görülmektedir. Bütün bunlara karşılık hastaların sağlık hizmetleri sırasında güvenlikleri azalmakta ve Amerika Birleşik Devletleri’nde birçok hasta önlenebilecek hatalar yüzünden hayatlarını kaybetmektedir.

Yukarıdaki durumlardan dolayı başta Amerika Birleşik Devletleri olmak üzere birçok hastane ve sağlık sisteminde yalın prensiplerin uygulanmaya başlandığı ve bu prensiplerin sağlığa uyarlamasıyla dramatik sonuçların ortaya çıktığı görülmektedir. Yalın prensiplerin ana amacı her şeyi hastanın bakışından görmek ve yapmaktır. Hastayı sağlık sisteminin değişik kademelerinden süratle geçirmek ve mümkün olan her yerde standartlaşmayı gerçekleştirmektir. Geçmişten gelen gelenekler ve tıbbi yaklaşımlardan ortaya çıkan birçok engele rağmen birçok hastane lideri gerek kalite ve gerekse sağlık harcamalarında önemli gelişmeler sağlamaktadır. Yalın sağlık şimdilerde modern standarttır.

Birçok yalın hastane uygulamasında hastane binalarının önceden tasarlanmış ve inşa edilmiş olmasından dolayı birçok kısıtla karşılaşılmaktadır. Bir hastane karmaşık iş yapılan, birçok kişinin çalıştığı bir iş yeridir. Hastanede çalışanların kendilerine başvuran hastalara en iyi hizmeti sunmaları ve sağlıklarını en iyi duruma getirmeleri gerekmektedir. Fabrikalarda inşaat tamamlandıktan sonra ortaya çıkan ihtiyaca göre makinaların yerlerinin değiştirmek mümkün olabilmektedir. Ancak hastaneler inşaat sırasında yalnız makro seviyede değil orta seviyedeki operasyonları da sabitlemektedir. Bu ortamda hastane faaliyete geçtikten sonra mekanları ve hizmet alanlarını değiştirmekte büyük sıkıntılar ve maliyetler olmaktadır. Ameliyat odalarının yerleri ve adetleri, hastaların yattıkları odalar ve bulundukları alanlar, hastaların teşhis ve tedavi sırasında diğer katlar ve binalar arasında nakilleri ve bekleme alanları önceden belirlenmektedir. Alt seviyede ise her bir sağlık araç ve gerecinin yerlerinin tespiti, odaların tanzimi gerekmektedir. Hastane binasının tasarımı ve inşaat sırasında üst ve orta seviyedeki düzenlemeler yapılmakta ve bunları sonradan değiştirmek büyük masraflara, kayıplara sebep olmaktadır. Tasarım ve inşaat sırasındaki yanlış ve uygunsuz düzenlemeler hastanenin işleyişini, hasta güvenliğini ve verimliliğini olumsuz yönde etkilemektedir.

Bütün bu sebeplerden, yalın hastane prensiplerinin hastane binası tasarımı ve inşaatı sırasında uygulanmasını gerektirmektedir. Klasik hastane inşaatlarında hastanede çalışacak tıbbi personele ve hastaneden istifade edecek hastalara çok geç danışılmaktadır. Hastane inşaatındaki teknik spesifikasyonlar tıbbi uzmanlık ve cerrahi uygulamalar uzmanlık bölümlerine göre yapılmaktadır. Halbuki ana hasta akışlarına (poliklinikler, günlük vakalar, hasta teşhis, yatan hasta cerrahisi, uzun süreli tedaviler ve zihinsel hastalıkların tedavisi gibi) göre yerleştirme tasarımlarının yapılması gerekmektedir. Hastane tasarımlarını yapanlar değişik kaynaklardan aldıkları bilgileri sentezlemeye ve farklı görüşleri birleştirmeye çalışmamaktadırlar.

Hastane binası ve tesisinin tasarım ve inşasında yalın yaklaşım birçok yönden farklılık arz etmektedir. Hastane binasına yapılacak başvurunun (başvuracak hasta sayısı, yapılacak sağlık müdahaleleri, hedeflenen kalış süreleri, ameliyathanelerin kullanım hedefleri ve görüntüleme ekipmanının kullanım verimliliği) anlaşılmasından sonra başvuracak hastalara müştereken hizmet sunan değişik birimlerin personelini bir araya getirerek “hasta ana akış yolları” belirlenir. Hasta akış yolları belirlendikten sonra da hizmet birimleri tasarlanır ve yerleştirilir. Arkasından bina ve tesis tasarımı detaylandırılır. Hastalara her gün hizmet sunan doktor, hemşire ve teknisyenler bir araya getirilerek hastalara hizmetin sunuşu ile ilgili simülasyonlar yapılır ve acil başvurudan hasta yatışına kadar gerçek modeller tasarlanır.

Bu şekilde makro ve orta seviyede belirlenen çözümler klasik tasarımdan farklılıklar arz eder. Bu son şekilde tasarlanan tasarımlara sonradan çok az değişiklik yapılma ihtiyacı doğar ve bu şekilde inşaat maliyetlerinden ve zamandan önemli kazanımlar elde edilir. Binaların ve mekanların daha uygun ve verimli kullanımıyla hastane yönetim giderleri önemli ölçüde azalır. Hastaların ve personelin katılımları çok daha iyi tedavi sonuçlarını ve ilgilenen herkesin yüksek memnuniyetini sağlar.

Hastane binası ve tesis tasarımının odağına, hasta ihtiyaçlarını odak noktası alan yalın düşünceyi uygulamak için vakit kaybedilmemelidir. Yalın düşüncenin hastane inşaatına ve işletmesine sağlayacağı bütün bu faydalar açıkça belli olmasına rağmen günümüzde bazı hastaneler hala eski mantıkla yapılmaktadır ve yalın prensipleri uygulayan hastane işletmecilerine binalar teslim edilmektedir. Bu şekilde klasik yöntemle üretilen hastaneler ve hizmet binaları uygulayıcılar tarafından reddedilmekte ve bu sebepten de birçok israf ve birçok mutsuzluk, sıkıntı yaşanmaktadır. Yeni hastane binası inşa ederken yalın prensipleri uygulamak suretiyle büyük fırsatlar elde edilmektedir. Yalın Enstitü olarak önerimiz hastane binası ve tesislerin inşaatı, tasarımı ve üretimi sırasında yalın prensipleri uygulamanızdır ve Yalın Enstitü olarak bu konuda gerekli hizmetleri size verebileceğimizi belirtiriz.

Peter Willats

Yalın Enstitü, Türkiye
